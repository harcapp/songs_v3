Warna
1
Andrzej Waligórski
Andrzej Waligórski
sam. Barbara Rogala
https://www.youtube.com/watch?v=Mn0YjEICe6g
#Ballada;#Historyczne<<a G a
C G C
d a
G a>Lśni chorągiew pozłocista
Chrzęści zbroja szmelcowana
Jedzie, jedzie król Władysław
By pokonać bisurmana<1>Po wąwozach grzmią cykady
Koń królewski raźno parska
Dzielny Węgier Jan Hunyady
Sprawdza szyki kląc z madziarska<1>Nad wzgórzami wstają zorze
Wojsko w marszu rumor czyni
"O już widać czarne morze "
Rzecze Legat Cezarini<1>I ruszają gromić pogan
W sile szesnastu tysięcy
A ich okrzyk, tak potężny
Niczym stary dzwon co dźwięczy<1>Król naprędce je śniadanie
Jan Hunyady wszedł z łoskotem
"Nawalili wenecjanie
Wycofują swoją flotę"<1>Król odstawił kubek z winem
Błysk mu strzelił spod powieki
"Wyruszamy za godzinę
A Wenecji wstyd na wieki"<1>Wszędzie ruch i gwar panował
Rycerze wsiedli na konie
Każdy na śmierć się gotował
W pożegnaniu wznieśli dłonie<1>Jeszcze Warna w dali drzemie
Jeszcze nisko stoi słońce
A pancerni strzemię w strzemię
A pancerni koncerz w koncerz<1>A pancerni kopia w kopię
Ku piaszczystym patrzą brzegom
"No to cześć, daj pyska chłopie"
Rzecze król do Hunyadego<1>I trzasnęły jednym trzaskiem
Setki przyłbic zatrzaśniętych
I błysnęły jednym blaskiem
Setki mieczy wyszarpniętych<1>I zadrżała ziemia święta
I huknęły dzwony w mieście
I ruszyli najpierw stępa
Potem kłusem, cwałem wreszcie<1>A Janczarzy zaprzedańcy
Atakują Węgrów batem
A szalony król Warneńczyk
Dla większości stał się katem<1>Amurat ominął skrzydło
I uderzył w Bobrzyckiego
A w burnusach dzikie bydło
Jęło bić się na całego<1>Sześć tysięcy oturaków
Uderzyło na Frankbana
A Słoweniec wraz z Biskupem
Rzucił wszystkich na kolana<1>Biskup Szymon w kontrataku
Rzucił bić się za Rozgonie
Lecz padł ze swym wojskiem w krzyku
Pianą krwawą pluły konie<1>Lech Bobrzycki zbiera wojsko
I za wrogiem się rozgląda
Pot ociera z czoła ciężko
Wpada jazda na wielbłądach<1>Konie rżą zaraz w popłochu
Widząc z garbem stwory dziwne
Turcy jadą na Wołochów
Zagęszczając dziką bitwę<1>Pędzi do króla posłaniec
Cały we krwi ubabrany
Rzecze: "Najjaśniejszy Panie
Lech Bobrzycki usiekany"<1>Czoło marszczy się królewskie
Za kompanów tą niedolę
Władysław do wojska rzecze
"Ja od sromu śmierć dziś wolę"<1>Spina swego konia w cwale
Widząc wojska swe w agonii
I w bitewnym pędząc szale
Wrzeszczy: "Żołnierze do broni"<1>Strzaskane padają kopie
Miecze oraz mizykordie
Jeszcze pięść żelazna łupie
Grając wojenną melodię<1>W sile pięciuset rycerstwa
Ruszył młody król na pogan
I nie tracąc wcale męstwa
Pędząc modlił się do Boga<1>Poszła dzielna polska jazda
Poszli Węgrzy niczym diabli
Jak stalowa ostra drzazga
Jak błyszczące ostrze szabli<1>I widziano jak lecieli
Pędem dzikim i szalonym
I widziano jak tonęli
W morzu Turków niezmierzonym<1>Król Władysław stracił konia
I z rozpędem padł na ziemię
Pod naporem wroga skonał
Wraz z rycerstwem stanął w niebie<1>Zbezczeszczoną głowę króla
Turcy zatknęli na pice
Węgrzy niczym pszczoły z ula
Uciekali w dal, w panice<1>Potem z piórem siadł pod skarpą
Mnich uczony, stary skryba
"Warto było czy nie warto?
Odwrót lepszy byłby chyba"<1>Chrzanił zacny zjadacz chleba
"Czas nad nami wartko goni
I tak przecież umrzeć trzeba
To już lepiej tak jak oni"<1>Zresztą koniec dzieło wieńczy
Mnich w klasztorze kipnął marnie
A szalony król Warneńczyk
Ma grobowiec w pięknej Warnie<1>I szanują go Bułgarzy
I nas dzięki niemu cenią
Więc na czarnomorskiej plaży
Składam hołd królewskim cieniom