Dlaczego Pan Tadeusz
4
Jacek Kowalski
Jacek Kowalski
pwd. Daniel Iwanicki
https://www.youtube.com/watch?v=vZAHL6M0Pgw
#Historyczne;#Żywe<<a e a e
a G F E
1
0
C G C G
4
E a d E
E a d E a>Niezmiennie, nieodmiennie, codziennie mnie wzrusza
Dziewięć tysięcy wersów „Pana Tadeusza”
Ich ogrom, ładność, blask i mrok łaskawie lśniące
Spadają na mnie niczym gwiazdy spadające
Przywykłem, przygnieciony ważką ich lekkością
Mieszać nierzeczywistość ich z rzeczywistością
Tak, iż mych zmysłów zestaw w rym się trwale wgryzł
Wzrok, dotyk, węch, smak, słuch i nawet szósty zmysł<1>Gdy w środku środka lokomocji, miasta środkiem
Jadę, mam omam, żem jest het, za Nowogrodkiem
Dzicz wkoło, ja wesoło wędruję przez chaszcze
Wtem z chaszczy niedźwiedź straszny paszczą na mnie klaszcze
Ubiwszy go, jem bigos, który się wyrabia
Z kapusty, w której się uprzednio czołgał Hrabia
Róg wpada w ucho, bigos w brzucho, wódka w krtań
Po wódce niczym mrówka biorę się do pań<1>Kto się w tych dań obfitość wwąchasz oraz wsłuchasz
Pojmiesz, że Pan Mickiewicz zdolny to był kucharz
Który, niezestawialne zestawiając smaczki
Z polskich bebechów zrobił narodowe flaczki
Zbigosił je i zbiesił, czyniąc sztuki osią
Popieprzył Telimeną, polukrował Zosią
Wydestylował ducha pszenno-żytnich strzech
I tak Robaka zalał, że zapiera dech<1>Lecz cóż ja - podczas naszych obcesowych czasów
Żądz niskich, średnich płac i wysokich obcasów
Gdy świat przebiera miarkę, zdążając do kreski
Czuję się sam jak niedźwiedź głupi i litewski
Lub jak szlachecka mucha gnuśna, eleacka
Którą Wojskiego packa rozpłaszcza znienacka
Lub jak otarta z wąsów Sędzi słona łza -
Szczęściem, wbrew pandemonium, „Pan Tadeusz” trwa