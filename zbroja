Zbroja
3
Jacek Kaczmarski
Jacek Kaczmarski
pwd. Ola Chrustek
https://www.youtube.com/watch?v=kcxEu2IVT0c&list=PL4212C9D8353A80FA
#PoezjaŚpiewana;#Żywe<<e D e
e D e
e D e
e D e
G e
A H
G Fis F e
e D e

G D
a G
a H7 e a
e H7 e A e>Dałeś mi, Panie, zbroję
Dawny kuł płatnerz ją
W wielu pogięta bojach
Wielu ochrzczona krwią
W wykutej dla giganta
Potykam się co krok
Bo jak sumienia szantaż
Uciska lewy bok

	Lecz choć zaginął hełm i miecz
	Dla ciała żadna w niej ostoja
	To przecież w końcu ważna rzecz
	Zbroja<1>Magicznych na niej rytów
Dziś nie odczyta nikt
Ale wykuta z mitów
I wieczna jest jak mit
Do ciała mi przywarła
Przeszkadza żyć i spać
A tłum się cieszy z karła
Co chce giganta grać

	Lecz choć zaginął hełm i miecz
	Dla ciała żadna w niej ostoja
	To przecież w końcu ważna rzecz
	Zbroja<1>A taka w niej powaga
Dawno zaschniętej krwi
Że czuję jak wymaga
I każe rosnąć mi
Być może nadaremnie
Lecz stanę w niej za stu
Zdejmij ją, Panie, ze mnie
Jeśli umrę podczas snu

	Bo choć zaginął hełm i miecz
	Dla ciała żadna w niej ostoja
	To w końcu życia warta rzecz
	Zbroja<1>Wrzasnęli hasło - wojna
Zbudzili hufce hord
Zgwałcona noc spokojna
Ogląda pierwszy mord
Goreją świeże rany
Hańbiona płonie twarz
Lecz nam do obrony dany
Pamięci pancerz nasz

	Więc choć za ciosem pada cios
	I wróg posiłki śle w konwojach
	Nas przed upadkiem chroni wciąż
	Zbroja<1>Wywlekli pudła z blachy
Natkali kul do luf
I straszą - sami w strachu
Strzelają do ciał i słów
Zabrońcie żyć wystrzałem
Niech zatryumfuje gwałt
Nad każdym wzejdzie ciałem
Pamięci żywej kształt

	Choć słońce skrył bojowy gaz
	I żołdak pławi się w rozbojach
	Wciąż przed upadkiem chroni nas
	Zbroja<1>Wytresowali świnie
Kupili sobie psy
I w pustych słów świątyni
Stawiają ołtarz krwi
Zawodzi przed bałwanem
Półślepy kapłan łgarz
I każdym nowym zdaniem
Hartuje pancerz nasz

	Choć krwią zachłysnął się nasz czas
	Choć myśli toną w paranojach
	Jak zawsze chronić będzie nas
	Zbroja