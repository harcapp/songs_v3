Nasza klasa
4
Jacek Kaczmarski
Jacek Kaczmarski
pwd. Daniel Iwanicki
https://www.youtube.com/watch?v=NTNcxGVgn9I
#Refleksyjne;#Spokojne<<d
A A7 A
d
A A7 A
F
C C7
d
A A7 A
d g A d>Co się stało z naszą klasą?
Pyta Adam w Tel-Avivie
Ciężko sprostać takim czasom
Ciężko w ogóle żyć uczciwie
Co się stało z naszą klasą?
Wojtek w Szwecji, w porno klubie
Pisze: Dobrze mi tu płacą
Za to, co i tak wszak lubię
Za to, co i tak wszak lubię<1>Kaśka z Piotrkiem są w Kanadzie
Bo tam mają perspektywy
Staszek w Stanach sobie radzi
Paweł do Paryża przywykł
Gośka z Przemkiem ledwie przędą
W maju będzie trzeci bachor
Próżno skarżą się urzędom
Że też chcieliby na zachód
Że też chcieliby na zachód<1>Za to Magda jest w Madrycie
I wychodzi za Hiszpana
Maciek w grudniu stracił życie
Gdy chodzili po mieszkaniach
Janusz ten, co zawiść budził
Że go każda fala niesie
Jest chirurgiem, leczy ludzi
Ale brat mu się powiesił
Ale brat mu się powiesił<1>Marek siedzi za odmowę
Bo nie strzelał do Michała
A ja piszę ich historię
I to już jest klasa cała
Jeszcze Filip – fizyk w Moskwie
Dziś nagrody różne zbiera
Jeździ, kiedy chce do Polski
Był przyjęty przez premiera
Był przyjęty przez premiera<1>Odnalazłem klasę całą
Na wygnaniu, w kraju, w grobie
Ale coś się pozmieniało
Każdy sobie żywot skrobie
Odnalazłem całą klasę
Wyrośniętą i dojrzałą
Rozdrapałem młodość naszą
Lecz za bardzo nie bolało
Lecz za bardzo nie bolało<1>Już nie chłopcy, lecz mężczyźni
Już kobiety, nie dziewczyny
Młodość szybko się zabliźni
Nie ma w tym niczyjej winy
Wszyscy są odpowiedzialni
Wszyscy mają w życiu cele
Wszyscy w miarę są normalni
Ale przecież to niewiele
Ale przecież to niewiele<1>Nie wiem sam, co mi się marzy
Jaka z gwiazd nade mną świeci
Gdy wśród tych nieobcych twarzy
Szukam ciągle twarzy dzieci
Czemu wciąż przez ramię zerkam
Choć nie woła nikt: Kolego
Że ktoś ze mną zagra w berka
Lub przynajmniej w chowanego
Lub przynajmniej w chowanego<1>Własne pędy, własne liście
Zapuszczamy każdy sobie
I korzenie oczywiście
Na wygnaniu, w kraju, w grobie
W dół, na boki, wzwyż, ku słońcu
Na stracenie, w prawo, w lewo
Kto pamięta, że to w końcu
Jedno i to samo drzewo
Jedno i to samo drzewo